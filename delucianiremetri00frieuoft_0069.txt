63

 

ante mutam cum liquida ρ, unam ante χν, unam ante βμ ‚ unam
ante κμ; itaque et producitur et corripitur saepissime ante ρ.
Ex iis quae supra de ea correptione in media voce dixi quae in
arsi soluta fiat, apparet productionem, cum admissa sit, imprimis
in iis vocibus adhiberi quae vocali correpta solutionem postulant.
Sed - id quod mirum est -— quamquam Lucianus in solutionum
usu largissimus est, tamen nonnullis locis solutionem eum de
industria vitasse manifestum est, ut Τ. 282, 291, Ο. (ἰ. Cfr.
tamen Koppium in Mus. Rhen. vol. 41 p. 257 et 258.

Denique poeta etiam in iis trimetri locis ubi syllaba anceps
est correptionem Attica-m aliter atque exspectamus usurpavit.
Nam cum saepius corripuerit rarius produxerit -—- correptiones
sunt 78, productiones 19 —- talia vocabula, in quibus mutam
cum liquida praecedit syllaba brevis, minus saepe in primo, tertio,
quinto senarii pede ponere debuit.

Sed fere contrarium tabulam nostram inspicientes observamus,
Nam ter quadragies correptionem Atticam ancipiti loco adhibitam
cernimus. Etiam hoc demonstrare videtur poetam in producendo
aut in corripiendo certam rationein secutum esse nullam.

Haec erant quae dc Luciani re metrica mihi dicenda
viderentur.

