23

 

Quae quidem ratio ab Aeschylo, ut videtur, prorsus spreta
bis tantum idque iterum in Philoct. fabula admissa a Sophocle,
saepius apud Aristophanem et in Euripidis liberioribus fabulis ob-
viam fit. De Alcest. v. 802 cfr. Mueller p. 24.

5) Magni est discriminis genus quod sequitur dactylorum.
Etiam apud Lucianum habemus illam dactyli formam in primo
pede — *ak-2 ita conformatam, ut breves dactyli syllabae direm-
tae altera ad alteram vocem spectet. A qua dactyli forma prorsus
abhorruerunt Aeschylus, Sophocles, tragici minores, quantum
quidem e fragmentis eorum cerni potest: Euripides quattuor
tantum locis dactylum effecit tali bisyllabo et monosyllabo, quibus
vocabulorum conexus excusationem quandam praebet. Extant
in Iphig. Aul., Orest. et Cycl. fabulis, quas qua metri incuria
composuerit Euripides, saepius iam notavimus

Luciani exempla huc referenda sunt tria haec:

T. 141 οὔτε χυθέν, 172 ἄλλος ἐπ’,
Ο. 20 ἀλλὰ κατ’,
quibus locis eo licentiae progressus est poeta, ut praepositionem
cum voce sequente apostropho arcte coniunxerit. Eandem fere
licentiam simili dactyli compositione iterum invenimus apud
Euripidem:
Cycl. 270 αὐτὸς ἔχ’· ἔγωγε.

Sed Cyclops, fabula satyrica, etiam maiorem quam reliquae
exhibet metri libertatem. Quo fit, ut aliquam vim habeat ad pro-
positum nostrum demonstrandum, si in hoc dramate satyrico, quod
comicorum fere leges metricas praebet, easdem atque in senariis
Lucianeis solutiones invenimus. Sed maiorem auctoritatem habent
comici ipsi, qui saepissime hac dactyli forma usi sunt, ut Aristo-
phanes bis et quinquagies, accedit, quod paene omnes huiusmodi
dactyli extant in primo pede, in quinto pede nullus, in tertio
quinque. Fere idem apud Lucianum usu venit, qui in primo
senarii pede praebet tria exempla, in quinto nullum, in tertio
unum, de quo infra uberius erit disserendum. Itaque ex his
exemplis elucet Lucianum etiam in dactylis adhibendis comicorum
rationem secutum esse.¹)

6) Semel Lucianus in primo senarii pede offert dactylum ex
tribus monosyllabis constantem :

T. 170 οἱ δὲ τό,
quamquam ita est conformatus, ut thesis —- longam dico dactyli

¹) Unum tale exemplum iu Ezech. exag. 85 ἆρά ’γε est.

