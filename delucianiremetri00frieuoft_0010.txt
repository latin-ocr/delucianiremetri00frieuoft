4

mittelt entgegentritt.“ Quamquam quidem. quod ad locum et
tempus actionis attinet, fortasse quispiam, si quaesiverit. non-
nullos exigui momenti hiatus invenire poterit, hi tamen in carmine
tam faceto atque iocoso, quod recte nominat Hermannus „leicht
hingeliauchtes (lapricciffl. eo minus offendunt. cum similes com-
positionis lapsus etiam in singulis partibus occurrant. Ita. in
'l'ragodopodagra iam inter primam et alteram Podagrici orationem
asperitas quaedam cernitur; deinde podagricus in Tragodopodagra
semper sine educatore cst, qui in Ocypode primas fere partes
egit. Sed tenendum est Lucianum maxima ex parte in componendo
hoc dramate secutum esse rationem Euripidis illam implicatam,
cuius verba et versus parodiae lusu magna ex parte ad aliud
quoddam idque persaepe ridiculum argumentum detorsi sunt.
Etiam initium vere Euripideum, prologi forma deest, duabus
partibus divisis, non desideratur, si, iis in unam contractis,
Ocypodem Tragodopodagrae anteponimus, nam Ocypus prologum
optimae formae Euripideae nobis praebet, cui bene respondet
locus ille communis item vere Euripideus in fine Tragodopodagrae:
πολλαὶ μορφαὶ τῶν ἀτυχούντων κτλ. cfr. Eur. Alc. 1161 sq.,
Androni. 1260 sq., Bacch. 1341 sq.

Priusquam autem ad rem metricam ipsam transeamus, de
malicum nonnulla praemittamus necesse est. Etiam magis quam
in pedestria mala codicum condicio in poetica scripta cadit.
Ε magna enim codicum multitudine haud pauci ea omnino non
‹fontinent; ex iis qui continent, multi-mutili sunt, alii initio, alii in
fine, alii utroque loco. Alii codices alia damna passi sunt. Nonnullorum
enim secundae classis codicum totae partes perierunt et postea demum
additae sunt. Ita in codicem Palatinum 73 scheda una inserta est, in
qua pars Tragodopodagrae perscripta est. In medio Ocypode desinit
Cod. Vaticanus 89, qui descriptus esse videtur e codice illo secundae
classis melioris notae Vaticano ΩΟ Γ. Neque aliter res se habet
in prioris familiae codicibus. Quod dolendum est ne nunc quidem
de lectionibus bonorum codicum satis constare, id potissimum in
Tragodopodagram et Ocypodem cadit. Quin etiam e parte nescitur,
quorum codicum singulae lectiones sint. Nam confer quae in
praefatione editionis Didotianae Parisiis 1840 foras missae
leguntur: „In Tragodopodagra et Ocypode multum profuit
varia scriptura codicum trium in ipsius usus collatorum.⁸
Nomina horum trium codicum in medium non proferuntur.
Et Jacobitzins „ad poetica“ ait ,Luciani scripta quod attinet, in
his non eodem qno in pedestribus scriptoris libris prospero fortunae

