27

inciperet, tragicos autem dactylo plane abstinuisse. Nam dactylum
in Eurip. Heracl. 404 a scaligero et Barnesio male illatum recte
Musgravius expulit. Idem valet de duobus aliis exemplis Euri-
pidis Iphig. Aul. 1623: τόνδε μόσχον νεογενῆ (Porsonus εὐγενῆ),
cum dudum observatum sit Iphig. Aul. finem corruptum esse, et
frgm. 967:

) ³ 2 Ι

Neque maiorem auctoritatem habere videtur dactylus ille
quinti pedis lyricus in Iphig. Taur. 414:
φίλα γὰρ ἐλπὶς ἐγένετ’ ἐπὶ πήμασι βροτῶν,
qui non, ut Seidler putavit. in recentioribus demum editionibus sed
in codicibus et in editione Aldina v, 401 extat. Omnia igitur
dactylorum exempla in quinto senarii pede admissa e tragicorum
trimetris remota sunt. Cum dactylo illo quinti pedis Python.

frgm. Ι, 16:

σίτου διαπέμψαι καὶ πολίτην γεγονέναι,
qui huc referri non potest, cum sit fabulae satyricae liberius con-
scriptae, conferas velim formam quae est apud Aristophanem hoc
trimetri loco longe frequentissime adhibita vvv -, ita ut
finis trimetri exprimatur voce quadrisyllaba. Si enim ipsa arsi
soluta in quinta sede novum vocabulum incipit, id adamasse
videtur, ut versus desinat iu quadrisyllabum vocabulum mensuram
habens quarti paeonis vel proceleusmatici. Apud Lucianum
quidem in fine trimetri unum tantum tale quadrisyllabum invenitur:
Ο. 52 γέρουσι παρέπεται,
de quo iam supra ξ 5 dictum est. Praeter huiusmodi tribrachorum
genus apud tragicos aliud est etsi rarius: novum quidem soluta
quinti pedis arsi vocabulum incipit, sed reliqua versus pars non
unum sed plura vocabula complectitur. Atque multo maiorem
quam tragoedia utriusque generis exemplorum vim continet
comoedia. Posterius autem genus Lucianus non adhibuit in tri-
brachis formandis, nam in uno versu:
Ο. 16 τούτου δίχα,
ubi arsis in quinta sede huius generis soluta est, thesis longa
praesto est, ita ut dactylum habeamus, non tribrachum. Quod
iterum ad nostram quaestionem multum valet, quia, ut supra
monuimus, tragici in quinta senarii sede nullum praebent dactylum.
Ab hac dactyli forma non multum distat:
Ο. 25 εἶναι μέ τι ¹),
¹) Hoc τι Guyeto suspectum visum, forsan quod μηδὲν praemissum id
non admitteret, sed frustra: obloquuntur enim multa exempla..

